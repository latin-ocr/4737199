6

datae pagina quinta dixit, utendam permisit3 Rudentis
collationem amico commodaverat, qua de causa, cum
hanc fabulam neglegere nollem, unius Parei fide mihi
nitendum erat. His copiis ad cantica Plautina pertra-
ctanda non parum instructus mihi visus sum3 nam in
Ambrosiano quidem ut ex Amphitruone, Asinaria, Aulu-
laria, Curculione nihil servatum est, ita ex reliquarum
praeter Casinam fabularum canticis pauca tantum ex-
stare ex Gepperti de codice Ambrosiano libello apparet. ·
Ex Captivorum enim canticis in hoc codice tantum ini-
tium scenae V. 1. servatum est, ex Cistellariae nihil, ex
Epidici Π. 1. 1 - Π. 2. 2. IV. 1, ex ‚Poenuli V. 4, ex
Rudentis Ι. 3. 35 — I. 4. 10, ex Truculenti I. 2. 15—45.
Π. 1, at ex Casinas Π. 1. 1 — 11. 2. 18. ΠΙ. 5. III. 6.
IV. 3. IV. 4. V. l. V. 2. 1—9, qui loci quomodo in
Ambrosiano legantur, quamquam raro mihi'notum fuit,
tamen plane eos neglegere nolui, sed quoad Veteris ope
fieri potest, restituere conatus sum.

Volo autem nunc quidem de bacchiacis versibus ex-
ponere, quo versuum genere Plautus in canticis etiam
saepius quam creticis usus est, mox' de reliquis canti-
corum metris pari modo disputaturus. Numeris utar
in locis afferendis editionum Ritschelii, Fleckeiseni, se-
cundae Parei.

l.

1. Quod de creticis versibus recte observavit A. Spen-
gelius 1. 1. p. 14, nullam certam animi affectionem eis
apud Plautum depingi, idem de bacchiacis dicendum est.
Eadem res est de licentiis prosodiacis: ut in creticos

